PRAEFATIO

facit et nihil intelligunt stupidi ’3 alias ‘ quis hic non clamat
in professores quos exemplaria uetusta consulere piget ac
pudet?’ Agitur tamen utrum hos tales codices Gelenio
Rhenanus reddiderit an alios.

Vltima adnotatio Rhenani ad salis scire eum esse (6. 28. 7)
sacta est uel potius, ut uidetur, ad discordiae (6. 31. 6 ubi
uide sis adnotationem meam). Libri septimi ab initio opus
excipit Gelenius 3 is nihil de mutatis codicibus monuit sed
in citando similibus uerbis quibus Rhenanus utitur3 citat
enim ‘ uetustos codices '‚ ‘antiquam lectionem ⁷, ‘ exemplaria
scripta ', ‘exemplaria Germanica ', ‘sinceram lectionem '', ut
uix quisquam lector ingenuus et animi simplicis possit
dubitare quin Gelenius eisdem ac Rhenanus in Libris I-VI
usus sit. Et si quibus aut minoris esse auctoritatis et minus
distinctae uirtutis quam Vormatiensis aut a Mediceo latius
differre uidentur codices Geleniani, recordandum est primum
quae de Mediceo ipso supra dictum est et de aliis codicibus
huius Decadis quantum a se in diuersis partibus operis
discrepent (ἕξ 37-40). Cur igitur miremur si codices
Geleniani alium saporem praebeant ac codices Rhenani?
mihi tamen, confitebor enim, ex indiciis quae parcissime
dedit Gelenius et ex silentio eius iudicanti, uidentur
plerumque easdem uirtutes, sanitatem et fidelitatem, quas
in Oxoniensi nostro inuenimus, praebere, et eodem more ac
Vormatiensis et Mediceus et Oxoniensis nunc huic nunc
illi familiae codicum adpropinquare nullius addicti iurare
in uerba magistri (uid. praecipue 9. 5. 10).

Hucusque rem examinaueram per testimonium rerum
internarum (si hac locutione uti licet): ad testimonium
externum et uerba ipsa Rhenani (ed. Frob. 1535, p. 6) et
Geleni (id. p. 5 et Drak. vii, p. 273) cum iterum post
aliquot annos conuersus essem, melius uidebatur quae ad
rem pertinent plene subiungere.

Primo Rhenanus ‘exemplar primae decadis' inquit

xm

